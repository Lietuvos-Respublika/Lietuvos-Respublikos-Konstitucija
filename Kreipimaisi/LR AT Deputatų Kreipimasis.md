### LIETUVOS RESPUBLIKOS AUKŠČIAUSIOSIOS TARYBOS DEPUTATŲ

### K R E I P I M A S I S

1990 m. kovo 14 d.  
Vilnius

Po kelių dešimtmečių laukimo, kančių ir vargų atkurta nepriklausoma Lietuvos Valstybė. Šis nepaprastas istorinis žingsnis žengtas laiku ir su Jūsų daugumos pritarimu. Mus sveikina viso pasaulio geros valios žmonės.

Mes, Jūsų išrinktieji deputatai, vieningai balsavome už laisvą, nepriklausomą Lietuvą, demokratiškai, pagal Konstituciją išrinkome Lietuvos Respublikos Aukščiausiosios Tarybos Pirmininką. Dabar mums visiems drauge teks įveikti daugybę įvairiausių sunkumų, todėl kelia nerimą bergždžias Lietuvos žmonių skaidymasis, parašų rinkimas, vertinant teisėtus Lietuvos Respublikos Aukščiausiosios Tarybos sprendimus.

Mieli tėvynainiai! Supraskime — rinkimai baigėsi. Kviečiame Jus nerinkti jokių parašų. Būkime vieningi ir nesukelkime atgimstančiai Lietuvai pavojaus, kuris naudingas tik mūsų nepriklausomybės priešams.

Mes kviečiame Jus — ir lietuvius, ir kitų tautinių bendrijų žmones — nuoširdžiam broliškam darbui, rimčiai ir susikaupimui. Kviečiame vienytis naujos ir nepriklausomos Lietuvos labui!

&nbsp;  
&nbsp;  

A. Abišalas, S. Akanovičius, P. Aksomaitis, N. Ambrazaitytė, A. Ambrazevičius, L. L. Andrikienė, V. P. Andriukaitis. l. Andriukaitienė, K. Antanavičius, L. Apšega, M. Arlauskas, R. Astrauskas, Z. Balcevičius, V. Baldišis, J. Beinortas, V. Beriozovas, A. Butkevičius, V. Čepaitis, M. Čobotas, A. Degutis, J. Dringelis, A. Endriukaitis, B. Gajauskas, E. Gentvilas, M. Gerdaitytė, P. Giniotas, K. Glaveckas, E. Grakauskas, K. Grinius, R. Gudaitis, R. Hofertienė, G. V. Iešmantas, S. G. Ilgūnas, L. Jankelevičius, A. Januška, E. Jarašiūnas, V. Jarmolenka, V. Jasukaitytė, Z. Juknevičius, J. Jurgelis, Č. Juršėnas, V. Kačinskas, A. Karoblis, S. Kašauskas, V. Katkus, E. Klumbys, V. Kolesnikovas, S. Kropas, Č. Kudaba, A. Kumža, B. L. Kuzmickas, V. Landsbergis, K. Lapinskas, M. Laurinkus, A. K. Leščinskas, L Liaučius, R. Maceikianecas, J. Mačys, S. Malkevičius, L. Milčius, J. Minkevičius, A. Miškinis, D. Morkūnas, K. Motieka, B. Nedzinskienė, A. Norvilas, Č. Okinčicas, R. Ozolas, V. Oželytė-Vaitiekūnienė, J. V. Paleckis, V. Paliūnas, J. Pangonis, A. V. Patackas, R. Paulauskas, S. Pečeliūnas, S. Peško, E. Petrovas, V. Pikturna, V. P. Plečkaitis, P. Poškus, V. Povilionis, J. Prapiestis, K. D. Prunskienė, V. Puplauskas, A. Račas, G. Ramonas, L. N. Rasimavičius. R. Rastauskienė, L. S. Razma, A. Ražauskas, K, Rimkus, A. Rudys, R. Rudzys, B. V. Rupeika, L. Sabutis, K. Saja, A. Sakalas, A. Saudargas, A. Sėjūnas, L. Simutis, V. Suboč, R. R. Survila, M. Stakvilevičius, Č. V. Stankevičius, V. Šadreika, S. Šaltenis, L. Šepetys, G. Šerkšnys, A. Šimėnas, J. Šimėnas, J. Tamulis, A. Taurantas, V. Terleckas. E. Tomaševičius, P. Tupikas, A. V. Ulba, K. Uoka, G. Vagnorius, Z. Vaišvila, P. Vaitiekūnas, R. Valatka, B. Valionytė, P. Varanauskas, E. Vilkas, E. Zingeris, A. Žalys, V. Žiemelis.
